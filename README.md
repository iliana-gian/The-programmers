# The-programmers

Firekiller

Η Ρόδος το καλοκαίρι του 2023 αντιμετώπισε τεράστια οικολογική και περιβαλλοντική καταστροφή εξαιτίας καταστροφικών πυρκαγιών που έκαψαν μεγάλο μέρος του δάσους του νησιού μας, καθώς και καλλιεργήσιμες περιοχές και περιουσίες. Οπότε η αρχική ιδέα του μηχανισμού μας ήταν να κατασκευάσουμε ένα σύστημα έγκαιρης προειδοποίησης των κατοίκων των πιο ευάλωτων περιοχών.

Η συσκευή της ομάδας The Programmers χρησιμοποιεί έναν αισθητήρα φωτιάς ο οποίος μπορεί να τοποθετηθεί μέσα στο δάσος ή σε περιοχές που αντιμετωπίζουν υψηλό κίνδυνο πυρκαγιάς. Σε περίπτωση που ανιχνευθούν φλόγες, ενεργοποιείται κόκκινο LED και ηχητικό σήμα τα οποία ειδοποιούν τους περίοικους έτσι ώστε να λάβουν τα μέτρα τους, να προφυλαχθούν εγκαίρως, να ενημερώσουν την πυροσβεστική και να αντιμετωπίσουν το ενδεχόμενο πυρκαγιάς. Διαφορετικά είναι σταθερά ενεργοποιημένο πράσινο LED.

Σε περαιτέρω επέκταση του μηχανισμού, θα μπορούσε να τοποθετηθεί και ασύρματη μετάδοση του σήματος κινδύνου προς τις αρμόδιες υπηρεσίες για πιο έγκαιρη παρέμβαση.

Εκπαιδευτικοί στόχοι του έργου:
- Καλλιέργεια ικανότητας επίλυσης προβλημάτων.
- Ανάπτυξη κριτικής και αλγοριθμικής σκέψης.
- Εξοικείωση με κατασκευές αυτοματισμού.
- Ενίσχυση της υπευθυνότητας των μαθητών και της τοπικής κοινωνίας σε θέματα πρόληψης και διαχείρισης φυσικών καταστροφών.
- Καλλιέργεια ομαδικότητας και συνεργασίας.

Βίντεο εργασίας: https://www.youtube.com/watch?v=r18Pa9CARys
